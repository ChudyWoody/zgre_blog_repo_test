

---
title: Nawiedzony dom

---

# Podsumowanie dotychczasowych wydarzeń:

Wieczorem 21 stycznia John Galt wystawił bankiet na cześć Lou, który to rozgromił w walce na gali bokserskiej pewnego rosjanina. Wieczór upłynął w atmosferze celebracji, oraz ubijania nieoficjalnych interesów przez Arkhamską śmietankę.
Do Johna zwrócił się o pomoc lokalny inwestor nieruchomościowy - Korneliusz Knott. Problem dotyczył rezydencji, którą niedawno nabył. Przez niekompetencję swojego asystenta ominęła go wieść, że nieruchomość ta cieszy się złą sławą wśród lokalnej społeczności, dlatego ma problem z jej upłynnieniem mimo bardzo atrakcyjnej lokalizacji przy Peabody Ave. 13. Po krótkiej rozmowie John ze swoją gwardią służących/czempionów/kolegów zobowiązali się rozwikłać zagadkę tajemniczej posiadłości i umówili się z Knotem na odebranie zaliczki i kluczy do rezydencji następnego ranka.
Podróż do rezydencji Knota obfitowała w przygody które odbiły się na zdrowiu Marco, ale w okolicy południa cała drużyna dotarła do tajemniczej rezydencji, gdzie przeprowadziliście wstępny rekonesans. Posiadłość zdawała się faktycznie emanować złowrogą energią, każdy ze świeżo upieczonych badaczy doświadczał niecodziennych wizji i wrażeń w trakcie badania parteru - salonu, schowków, jadalni i kuchni, ale mimo wyraźnej "niechęci" domu do dzielenia się tajemnicami udało się im kilka z nich wydrzeć.
Ostatnimi lokatorami posiadłości była rodzina Marcario - włoscy, wyraźnie pobożni imigranci wyznania katolickiego, wyraźnie próbowali zrównoważyć zło czające się w ich miejscu zamieszkania gromadząc w nim różnej maści dewocjonalia. Jeremiah ustalił rozpytując w okolicy, że państwo Marcario zostali umieszeni w zakładzie dla psychicznie chorych, w Arkham Asylium, nie wiadomo co się stało z dziećmi, ale dozorca w drukarni którego przepytywał stwierdził, że zanim doszło do ubezwłasnowolnienia Marcariów ich chłopcy chodzili po okolicy jacyś dziwni, osowiali, jakby unikali przebywania w domu.
Odnaleźliście też dzienniki podpisane W. C.  Stare zeszyty, w których ktoś spisywał swoje codzienne sprawunki, bardziej wnikliwa analiza po opuszczeniu domu pozwoliła ustalić, że W.C często spotykał się z M. Thomasem, oraz gromadził materiały kojarzące się z okultystycznymi rytuałami. Szczególnie ważnym wdaje się wpis o pozyskaniu księgi o tytule Liber Ivoris, posągu który odnaleźliście, oraz zabytkowego noża będącego rzekomo artefaktem kultury babilońskiej, przy którego zakupie autor rozedrganym pismem napisał "Jesteśmy gotowi!".
Trzecim odkryciem w tajemniczym domu był marmurowy posąg wielkości połowy dorosłego człowieka, ptrzedstawiający trzy zakapturzone kobiety w powłóczystych szatach zwrócone plecami do siebie na okrągłym podeście na którym wyryto piktogram przypominający oko. Dokładne przyjrzenie się posągowi wywołało w Marco wrażenie, że z posągów w okolica łona marumrowych postaci spływa krew. Ten incydent sprawił, że jego głowa przestała dawać radę, pewnie na skutek wcześniejszego wypadku samochodowego, więc badacze postanowili, że następnym przystankiem będzie szpital psychiatryczny, w którym poproszą o pomoc dla poturbowanego mechanika, oraz poproszą o informacje na temat nieszczęsnych lokatorów.

W szpitalu poznali ordynatora pirwszego oddziału dziennego Asylum - Patricka O'Sulivana, wielkiego mężczyznę o rudej, krzaczastej brodzie, noszącego maleńkie okrągłe okulary, który w czasie udzielania pomocy Marco przez sympatyczną pielęgniarkę opowiedział o swoich zainteresowaniach naukowych i politycznych. Dzięki zręcznemu kłamstwu przedstawionemu przez Marco opowiedział też o stanie pana i pani Marcario. Opowiedział, że Vittorio jest w stanie niekomunikatywnym, całymi dniami recytuje księgę Hioba i gryzmoli jakieś niezrozumiałe symbole gdzie popadnie, że opanować go jest w stanie tylko jego żona, która trafiła do szpitala kilka tygodni po nim na skutek próby samobójczej - kobietę znaleziono w piwnicy jej domu, całą zakrwawioną w okolicach brzucha. Znaleźli ją krewni którym przekazano opiekę nad dziećmi, którzy przyjechali w odwiedziny do matki oraz ojca w szpitalu.
Rozmowa z samymi Marcariami nie dodała wiele do śledztwa, Vittorio w swoim transie wciąż recytował biblią, a Gabrielle, dzięki polepszeniu swojego stanu mogła opowiedzieć o incydentach z przeszłości, o nerwicy paranoi na punkcie bezpieczeństwa swoich dzieci jaka dręczyła Vittoria, w wyniku której raz zdarzyło mu się zaszlachtować jakiegoś kundla oszczekującego dom, a innym razem o wszczęciu nieuzasadnionej bójki z osobą, którą brutalnie pobił tuż przed domem, na skutek czego został zamknięty w szpitalu dla obłąkanych.
W pokoju szalonych małżonków badacze odnaleźli rysunki Vittoria, przedstawiające głównie piktogramy w kształcie przypominającym oko otoczonym trzema literami Y.

Biblioteka:
- artykuły o Corbitt House i tragicznych wydarzeniach dotykających jego lokatorów
- Encyklopedia Okultystyczna z wpisem o Yondeh, bóstwie przypominającym semickiego demona Lilith
- wzmianka o oddolnych inicjatywach mieszkańców Arkham na rzecz zapewnienia spokoju w mieście sprzed kilkudziesięciu lat, w której wspomniano o Corbitt House i jego ekscentrycznym właścicielu
- nekrolog Waltera Corbitta, w którym wspomniano o niezakończonym procesie sądowym dotyczącym jego ostatniej woli

Parafia Chrstusa Pana w Arkham:
Poznaliście tam sympatyczną gospodynię - Ewę Michałową, imigrantkę polskiego pochodzenia i młodego proboszcza.
Proboszcz opowiedział to co już wiedzieliście, że Marcariowie byli pobożnymi ludźmi i że doświadczyli jakichś traum w ich mieszkaniu, że wierzyli że coś złego się tam czai i że próbowali temu przeciwdziałać, wezwano nawet egzorcystę Victora Crowleya z DC aby spróbował oczyścić dom z nawiedzającego go zła, ale najwyraźniej jego działania nie poskutkowały. Proboszcz obiecał wam skontaktowanie z egzorcystą w trbie pilnym abyście mogli wypytać go o sprawę. Pozwolił też na przejrzenie parafialnych archiwów, abyście mogli sprawdzić czy Corbitt został pochowany na tutejszm cmentarzu, ale odnaleźliście wpisy tylko o Melanii Corbitt, zmarłej w 1843 i Alana Corbitta zmarłego w 1840. Przed poszukiwaniami Jeremiah odbył dyskusję z księdzem o teodycei, problemie zła na świecie i tego jak katolicy radzą sobie z jego istnieniem i wiarą w miłosiernego Boga oraz przesłaniu jakie niesie katolikom księga Hioba. Marco natomiast wykorzystał wizytę u księdza by się wyspowiadać, ale skończył przed czasem wyczuwszy z kuchni zapach frankfuterków przygotowanych przez Michałową dla gości. Po tradycyjnej polskiej kolacji udaliście się na cmentarz, gdzie odnaleźliście zapuszczone groby rodziny Corbita i żadnych wskazówek dookoła, więc wróciliście do Galt Manison, aby omówić co już wiecie i zaplanować dalsze poczynania.

Rano odwiedziliście komisariat policji w dzielnicy która was inetesuje. Sława Lou i zmyślna dywersja Marco pozwoliła wam zjednać sobie funkcjonariuszy i urzędników tam pracujących. Dzięki cieknącemu kaloryferowi niespodziewanie udało się wam pozyskać utajnione akta w których pojawiło się nazwisko Michael Thomas, który miał być przywódcą ugrupowania zwanego Kaplicą Tajemnic.

![thomas](../thomas.png)
![[thomas.png]]

Akta dotyczą tajnego nalotu na organizację nazywaną Kaplicą Tajemnic. Powodem wszczęcia śledztwa miało być aresztowanie Jamesa Wilsona, lokalnego koordynatora załadunku frachtowców w dokach, który miał udostępniać zasoby portu szajce handlarzy ludźmi. W ramach przesłuchań udało się ustalić kontrahentów grupy przestępczej, wśród których znajdowali się członkowie Kaplicy Tajemnic. 
Śledztwo wykazało, że stowarzyszenie założono w 1850 roku, według dokumentów miało mieć gnostyczny charakter, członkowie mieli poszukiwać wiedzy poprzez medytację. Pierwszym przywódcą był Walter Corbitt (zawód handlarz chemią), zmarły w 1866 roku, po którym schedę przejął Michael Thomas. 
Z dokumentów wynika, że organizacja utrzymywała kontakt z Uniwersytetem Arkham finansując niektóre wyprawy archeologiczne na bliski wschód (odnośnik do sprawy o nielegalnym obrocie artefaktami). 
Nalotu dokonano 25 lipca 1912, w trakcie zginęło 3 policjantów (Bob Clark, Bruce Derleth, Mark Smith) i 17 członków stowarzyszenia (stawiali aktywny opór, byli uzbrojeni). Podczas strzelaniny doszło do pożaru, w wyniku którego budynek stowarzyszenia spłonął. 
W wyniku akcji aresztowano 21 członków na miejscu, oraz kolejnych 32 w wyniku dalszego postępowania. 
W wyniku postępowania karnego skazano ośmiu członków, w tym przewodniczącego M. Thomasa. 

W aktach znajdują się odnośniki do spraw skazanych, większość odpowiedziała za udział w handlu ludźmi, część za nielegalny obrót zabytkami. 
Przywódcę skazano na 40 lat więzienia. 
Poza handlem ludźmi udowodniono mu nielegalny obrót zabytkami. 
Są tam też sygnatury niezakończonych spraw o morderstwo z notatką, że skazany uciekł z więzienia. 

Brakuje listy nieskazanych.
Zaginęły też strony o wizji lokalnej kryminalnych, z urywków akapitów na sąsiadujących stronach da się wywnioskować, że na miejscu było wielkie palenisko, oraz szczątki niezidentyfikowanych osób (autopsji brak).

Lista skazanych:
- Michael Thomas
- John Doe
- Alice Manson
- Carl Mayers
- Abner Marsh
- Thaddeus Pickman









